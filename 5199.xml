<?xml version="1.0" encoding="UTF-8"?>
<?xml-stylesheet type="text/xsl" href="mevzuat.xsl"?>

<Kanun>
  <No>5199</No>
  <Başlık>HAYVANLARI KORUMA KANUNU</Başlık>
  <Tarih gün="24" ay="6" yıl="2004" />
  <ResmiGazete>
    <Tarih gün="1" ay="7" yıl="2004" />
    <Sayı>25509</Sayı>
    <Düstur tertip="5" cilt="43" />
  </ResmiGazete>
  <Kısım no="1-BİRİNCİ" başlık="Genel Hükümler">
    <Bölüm no="1-BİRİNCİ" başlık="Amaç, Kapsam, Tanımlar ve İlkeler">
      <Madde no="1" başlık="Amaç">
        <Fıkra no="1">
          Bu Kanunun amacı; insan, hayvan ve çevre sağlığı gözetilmek kaydıyla hayvanların rahat yaşamlarını ve hayvanlara iyi ve uygun muamele edilmesini temin etmek, hayvanların acı, ıstırap ve eziyet çekmelerine karşı en iyi şekilde korunmalarını, her türlü mağduriyetlerinin önlenmesini sağlamaktır.
        </Fıkra>
      </Madde>
      <Madde no="2" başlık="Kapsam">
        <Fıkra no="1">
          Bu Kanun, amaç maddesi doğrultusunda yapılacak düzenlemeleri, alınacak önlemleri, sağlanacak eşgüdümü, denetim, sınırlama ve yükümlülükler ile tâbi olunacak cezaî hükümleri kapsar.
        </Fıkra>
      </Madde>
      <Madde no="3" başlık="Tanımlar">
        <Fıkra no="1">
          Bu Kanunda geçen terimlerden;
          <Bent no="a">
            Yaşama ortamı: Bir hayvanın veya hayvan topluluğunun doğal olarak yaşadığı yeri,
          </Bent>
          <Bent no="b">
            Etoloji: Bir hayvan türünün doğuştan gelen, kendine özgü davranışlarını inceleyen bilim dalını,
          </Bent>
          <Bent no="c">
            Ekosistem: Canlıların kendi aralarında ve cansız çevreleriyle ilişkilerini bir düzen içinde yürüttükleri biyolojik, fiziksel ve kimyasal sistemi,
          </Bent>
          <Bent no="d">
            Tür: Birbirleriyle çiftleşebilen ve üreme yeteneğine sahip verimli döller verebilen populasyonları,
          </Bent>
          <Bent no="e">
            Evcil hayvan: İnsan tarafından kültüre alınmış ve eğitilmiş hayvanları,
          </Bent>
          <Bent no="f">
            <Atıf tür="Değişik" tarih="30/7/2024" kanun="7527" madde="2" />
            Sahipsiz hayvan: Sahipli hayvanlar dışında kalan evcil hayvanları,
          </Bent>
          <Bent no="g">
            Güçten düşmüş hayvan: Bulaşıcı ve salgın hayvan hastalıkları haricinde yaşlanma, sakatlanma, yaralanma ve hastalanma gibi çeşitli nedenlerle fizikî olarak iş yapabilme yeteneğini kaybetmiş binek ve yük hayvanlarını,
          </Bent>
          <Bent no="h">
            Yabani hayvan: Doğada serbest yaşayan evcilleştirilmemiş ve kültüre alınmamış omurgalı ve omurgasız hayvanları,
          </Bent>
          <Bent no="ı">
            <Atıf tür="Değişik" tarih="9/7/2021" kanun="7332" madde="1" />
            Ev hayvanı: Gerçek veya tüzel kişiler tarafından özellikle evde, iş yerlerinde ya da arazisinde özel ilgi ve refakat amacıyla muhafaza edilen, bakımı ve sorumluluğu sahiplerince üstlenilen her türlü hayvanı,
          </Bent>
          <Bent no="j">
            <Atıf tür="Değişik" tarih="30/7/2024" kanun="7527" madde="2" />
            Sahipli hayvan: Bir kişi, kuruluş, kurum ya da tüzel kişilik tarafından sahiplenilen, bakımı, aşıları, periyodik sağlık kontrolleri yapılan ve Bakanlık veri tabanına kaydedilen ev hayvanlarını,
          </Bent>
          <Bent no="k">
            <Atıf tür="Değişik" tarih="9/7/2021" kanun="7332" madde="1" />
            Hayvan bakımevi: Bakanlıktan izin alınmak suretiyle kurulan, hayvanların sahiplendirilinceye kadar barındırıldığı ve rehabilite edildiği bir tesisi,
          </Bent>
          <Bent no="l">
            Deney: Herhangi bir hayvanın acı, eziyet, üzüntü veya uzun süreli hasara neden olacak deneysel ya da diğer bilimsel amaçlarla kullanılmasını,
          </Bent>
          <Bent no="m">
            Deney hayvanı: Deneyde kullanılan ya da kullanılacak olan hayvanı,
          </Bent>
          <Bent no="n">
            Kesim hayvanı: Gıda amaçlı kesimi yapılan hayvanları,
          </Bent>
          <Bent no="o">
            Bakanlık: Tarım ve Orman Bakanlığını,
          </Bent>
          <Bent no="p">
            <Atıf tür="Ek" tarih="9/7/2021" kanun="7332" madde="1" />
            Rehabilitasyon: Sahipsiz hayvanların tedavi ve parazit mücadelesinin yapılmasını, aşılanmasını, kısırlaştırılmasını ve dijital kimliklendirme yöntemleriyle işaretlenmesini,
          </Bent>
          ifade eder.
        </Fıkra>
      </Madde>
      <Madde no="4" başlık="İlkeler">
        <Fıkra no="1">
          Hayvanların korunmasına ve rahat yaşamalarına ilişkin temel ilkeler şunlardır:
          <Bent no="a">
            Bütün hayvanlar eşit doğar ve bu Kanun hükümleri çerçevesinde yaşama hakkına sahiptir.
          </Bent>
          <Bent no="b">
            <Atıf tür="Mülga" tarih="30/7/2024" kanun="7527" madde="3" />
          </Bent>
          <Bent no="c">
            Hayvanların korunması, gözetilmesi, bakımı ve kötü muamelelerden uzak tutulması için gerekli önlemler alınmalıdır.
          </Bent>
          <Bent no="d">
            <Atıf tür="Değişik" tarih="30/7/2024" kanun="7527" madde="3" />
            Hiçbir maddî kazanç ve menfaat amacı gütmeksizin, sadece insanî ve vicdanî sorumluluklarla, sahipsiz ve güçten düşmüş hayvanları sahiplenmek isteyen ve bu kanunda öngörülen koşulları taşıyan gerçek ve tüzel kişilerin teşviki ve bu kapsamda eşgüdüm sağlanması esastır.
          </Bent>
          <Bent no="e">
            Nesli yok olma tehlikesi altında bulunan tür ve bunların yaşama ortamlarının korunması esastır.
          </Bent>
          <Bent no="f">
            Yabani hayvanların yaşama ortamlarından koparılmaması, doğada serbestçe yaşayan bir hayvanın yakalanıp özgürlükten yoksun bırakılmaması esastır.
          </Bent>
          <Bent no="g">
            Hayvanların korunması ve rahat yaşamalarının sağlanmasında; insanlarla diğer hayvanların hijyen, sağlık ve güvenlikleri de dikkate alınmalıdır.
          </Bent>
          <Bent no="h">
            Hayvanların türüne özgü şartlarda bakılması, beslenmesi, barındırılma ve taşınması esastır.
          </Bent>
          <Bent no="ı">
            Hayvanları taşıyan ve taşıtanlar onları türüne ve özelliğine uygun ortam ve şartlarda taşımalı, taşıma sırasında beslemeli ve bakımını yapmalıdırlar.
          </Bent>
          <Bent no="j">
            <Atıf tür="Değişik" tarih="9/7/2021"  kanun="7332" madde="2" />
            <Atıf tür="Değişik" tarih="30/7/2024" kanun="7527" madde="3" />
            Yerel yönetimler, gönüllü kuruluşlarla iş birliği içerisinde, sahipsiz hayvanların sahiplendirilinceye kadar bakılmaları için hayvan bakımevleri kurarak onların bakımlarını ve tedavilerini sağlar ve eğitim çalışmaları yapar. Ayrıca yerel yönetimler, ilgili karar organının uygun görmesi halinde hayvan hastanesi kurar.
          </Bent>
          <Bent no="k">
            <Atıf tür="Değişik" tarih="9/7/2021"  kanun="7332" madde="2" />
            Kontrolsüz üremeyi önlemek amacıyla, toplu yaşanan yerlerde beslenen ve barındırılan kedi ve köpeklerin sahiplerince kısırlaştırılması esastır. Kedi ve köpek sahipleri, hayvanlarını dijital kimliklendirme yöntemleriyle kayıt altına aldırmakla yükümlüdürler.
            <Atıf tür="Ek cümle" tarih="9/7/2021"  kanun="7332" madde="2" />
            Dijital kimliklendirme yöntemlerine ilişkin usul ve esaslar Bakanlıkça yürürlüğe konulacak yönetmelikle belirlenir.
          </Bent>
        </Fıkra>
      </Madde>
    </Bölüm>
  </Kısım>
  <Kısım no="2-İKİNCİ" başlık="Koruma Tedbirleri">
    <Bölüm no="1-BİRİNCİ" başlık="Hayvanların Sahiplenilmesi, Bakımı ve Korunması">
      <Madde no="5" başlık="Hayvanların sahiplenilmesi ve bakımı">
        <Fıkra no="1">
          <Atıf tür="Değişik" tarih="9/7/2021"  kanun="7332" madde="3" />
          <Atıf tür="Değişik" tarih="30/7/2024" kanun="7527" madde="15" />
          Bir hayvanı, sahiplenen kişi, hayvanı barındırmak, hayvanın türüne ve üreme yöntemine uygun olan etolojik ihtiyaçlarını temin etmek, sağlığına dikkat etmek, insan, hayvan ve çevre sağlığı açısından gerekli tüm önlemleri almakla yükümlüdür.
        </Fıkra>
        <Fıkra no="2">
          Hayvan sahipleri, sahip oldukları hayvanlardan kaynaklanan çevre kirliliğini ve insanlara verilebilecek zarar ve rahatsızlıkları önleyici tedbirleri almakla yükümlü olup; zamanında ve yeterli seviyede tedbir alınmamasından kaynaklanan zararları tazmin etmek zorundadırlar.
        </Fıkra>
        <Fıkra no="3">
          <Atıf tür="Değişik" tarih="9/7/2021"  kanun="7332" madde="3" />
          Ev hayvanı satan kişiler, bu hayvanların bakımı ve korunması ile ilgili olarak yerel yönetimler tarafından düzenlenen eğitim programlarına katılarak sertifika almakla yükümlüdürler.
        </Fıkra>
        <Fıkra no="4">
          <Atıf tür="Değişik" tarih="9/7/2021"  kanun="7332" madde="3" />
          <Atıf tür="Değişik" tarih="30/7/2024" kanun="7527" madde="15" />
          Ev hayvanı sahiplenme şartları, hayvan bakımı ve korunması konularında verilecek eğitim ile ilgili usul ve esaslar ile sahiplenilerek bakılan hayvanların çevreye verecekleri zarar ve rahatsızlıkları önleyici tedbirler, Bakanlıkça çıkarılacak yönetmelikle belirlenir.
        </Fıkra>
        <Fıkra no="5">
          <Atıf tür="Değişik" tarih="9/7/2021"  kanun="7332" madde="3" />
          Ticarî amaç güdülmeden bakılan ev hayvanları sahiplerinin borcundan dolayı haczedilemezler.
        </Fıkra>
        <Fıkra no="6">
          <Atıf tür="Mülga" tarih="9/7/2021"  kanun="7332" madde="3" />
        </Fıkra>
        <Fıkra no="7">
          <Atıf tür="Mülga" tarih="9/7/2021"  kanun="7332" madde="3" />
        </Fıkra>
      </Madde>
      <Madde no="6" başlık="Sahipsiz ve güçten düşmüş hayvanların korunması">
        <Fıkra no="1">
          <Atıf tür="Değişik" tarih="30/7/2024" kanun="7527" madde="4" />
          Sahipsiz ya da güçten düşmüş hayvanların kanuni istisnalar hariç öldürülmeleri yasaktır.
        </Fıkra>
        <Fıkra no="2">
          Güçten düşmüş hayvanlar ticarî ve gösteri amaçlı veya herhangi bir şekilde binicilik ve taşımacılık amacıyla çalıştırılamaz.
        </Fıkra>
        <Fıkra no="3">
          <Atıf tür="Değişik" tarih="9/7/2021"  kanun="7332" madde="17" />
          <Atıf tür="Değişik" tarih="30/7/2024" kanun="7527" madde="4" />
          Sahipsiz hayvanların korunması, bakılması ve gözetimi için yürürlükteki mevzuat hükümleri çerçevesinde, yerel yönetimler yetki ve sorumluluklarına ilişkin düzenlemeler ile insan ve çevre sağlığı için oluşabilecek olumsuz etkilerini gidermeye yönelik tedbirler, Çevre, Şehircilik ve İklim Değişikliği Bakanlığı ve İçişleri Bakanlığı ile eşgüdüm sağlanarak, diğer ilgili kuruluşların da görüşü alınmak suretiyle Bakanlıkça çıkarılacak yönetmelikle belirlenir.
        </Fıkra>
        <Fıkra no="4">
          <Atıf tür="Değişik" tarih="30/7/2024" kanun="7527" madde="4" />
          Sahipsiz veya güçten düşmüş hayvanların en hızlı şekilde yerel yönetimlerce kurulan veya izin verilen hayvan bakımevlerine götürülmesi zorunludur. Bu hayvanların öncelikle söz konusu merkezlerde oluşturulacak müşahede yerlerinde tutulması sağlanır. Bakımevlerine alınan hayvanlar Bakanlık veri sistemine kaydedilir ve rehabilite edilen köpekler, sahiplendirilinceye kadar hayvan bakımevlerinde barındırılır.
        </Fıkra>
        <Fıkra no="5">
          <Atıf tür="Değişik" tarih="9/7/2021"  kanun="7332" madde="17" />
          Sahipsiz veya güçten düşmüş hayvanların toplatılması ve hayvan bakımevlerinin çalışma usul ve esasları ile burada çalışan personelin niteliğine ilişkin hususlar ilgili kurum ve kuruluşların görüşleri alınarak Bakanlıkça çıkarılacak yönetmelikle belirlenir. Hayvan bakımevleri ve hastanelerin kurulması amacıyla Hazineye ait araziler öncelikle tahsis edilir. Amacı dışında kullanıldığı tespit edilen arazilerin tahsisi iptal edilir.
        </Fıkra>
        <Fıkra no="6">
          <Atıf tür="Değişik" tarih="30/7/2024" kanun="7527" madde="4" />
          Hiçbir kazanç ve menfaat sağlamamak kaydıyla sadece insanî ve vicdanî amaçlarla sahipsiz ve güçten düşmüş hayvanları hayvan bakımevi kurarak sahiplenmek isteyen ve bu Kanunda öngörülen şartları taşıyan gerçek ve tüzel kişilere; belediyeler, orman idareleri, Maliye Bakanlığı, Özelleştirme İdaresi Başkanlığı tarafından, mülkiyeti idarelerde kalmak koşuluyla arazi ve buna ait binalar ve demirbaşlar tahsis edilebilir. Tahsis edilen arazilerin üzerinde amaca uygun tesisler ilgili Bakanlığın/İdarenin izni ile yapılır.
        </Fıkra>
      </Madde>
    </Bölüm>
    <Bölüm no="2-İKİNCİ" başlık="Hayvanlara Müdahaleler">
      <Madde no="7" başlık="Cerrahi Müdahaleler">
        <Fıkra no="1">
          Hayvanlara tıbbî ve cerrahi müdahaleler sadece veteriner hekimler tarafından yapılır.
        </Fıkra>
        <Fıkra no="2">
          Kontrolsüz üremenin önlenmesi için, hayvanlara acı vermeden kısırlaştırma müdahaleleri yapılır.
        </Fıkra>
      </Madde>
      <Madde no="8" başlık="Yasak müdahaleler">
        <Fıkra no="1">
          Bir hayvan neslini yok edecek her türlü müdahale yasaktır.
        </Fıkra>
        <Fıkra no="2">
          Hayvanların, yaşadıkları sürece, tıbbî amaçlar dışında organ veya dokularının tümü ya da bir bölümü çıkarılıp alınamaz veya tahrip edilemez.
        </Fıkra>
        <Fıkra no="3">
          <Atıf tür="Değişik" tarih="9/7/2021" kanun="7332" madde="17" />
          Ev hayvanının dış görünüşünü değiştirmeye yönelik veya diğer tedavi edici olmayan kuyruk ve kulak kesilmesi, ses tellerinin alınması ve tırnak ve dişlerinin sökülmesine yönelik cerrahi müdahale yapılması yasaktır. Ancak bu yasaklamalara; bir veteriner hekimin, veteriner hekimliği uygulamaları ile ilgili tıbbî sebepler veya özel bir hayvanın yararı için gerektiğinde tedavi edici olmayan müdahaleyi gerekli görmesi veya üremenin önlenmesi durumlarında izin verilebilir.
        </Fıkra>
        <Fıkra no="4">
          Bir hayvana tıbbî amaçlar dışında, onun türüne ve etolojik özelliklerine aykırı hale getirecek şekilde ve dozda hormon ve ilaç vermek, çeşitli maddelerle doping yapmak, hayvanların türlerine has davranış ve fizikî özelliklerini yapay yöntemlerle değiştirmek yasaktır.
        </Fıkra>
      </Madde>
      <Madde no="9" başlık="Hayvan deneyleri">
        <Fıkra no="1">
          Hayvanlar, bilimsel olmayan teşhis, tedavi ve deneylerde kullanılamazlar.
        </Fıkra>
        <Fıkra no="2">
          Tıbbî ve bilimsel deneylerin uygulanması ve deneylerin hayvanları koruyacak şekilde yapılması ve deneylerde kullanılacak hayvanların uygun biçimde bakılması ve barındırılması esastır.
        </Fıkra>
        <Fıkra no="3">
          Başkaca bir seçenek olmaması halinde, hayvanlar bilimsel çalışmalarda deney hayvanı olarak kullanılabilir.
        </Fıkra>
        <Fıkra no="4">
          Hayvan deneyi yapan kurum ve kuruluşlarda bu deneylerin yapılmasına kendi bünyelerinde kurulmuş ve kurulacak etik kurullar yoluyla izin verilir.
        </Fıkra>
        <Fıkra no="5">
          <Atıf tür="Değişik" tarih="9/7/2021" kanun="7332" madde="17" />
          Etik kurulların kuruluşu, çalışma usul ve esasları, Sağlık Bakanlığının ve ilgili kuruluşların görüşleri alınarak Bakanlıkça çıkarılacak yönetmelikle belirlenir.
        </Fıkra>
        <Fıkra no="6">
          <Atıf tür="Değişik" tarih="9/7/2021" kanun="7332" madde="17" />
          Deney hayvanlarının yetiştirilmesi, beslenmesi, barındırılması, bakılması, deney hayvanı besleyen, tedarik eden ve kullanıcı işletmelerin tescil edilmesi, çalışan personelin nitelikleri, tutulacak kayıtlar, ne tür hayvanların yetiştirileceği ve deney hayvanı besleyen, tedarik eden ve kullanıcı işletmelerin uyacağı esaslar Bakanlıkça çıkarılacak yönetmelikle belirlenir.
        </Fıkra>
      </Madde>
    </Bölüm>
    <Bölüm no="3-ÜÇÜNCÜ" başlık="Hayvanların Ticareti ve Eğitilmesi">
      <Madde no="10" başlık="Hayvanların ticareti">
        <Fıkra no="1">
          Satılırken; hayvanların sağlıklarının iyi, barındırıldıkları yerin temiz ve sağlık şartlarına uygun olması zorunludur.
          <Atıf tür="Ek cümle" tarih="9/7/2021" kanun="7332" madde="4" />
          Ev hayvanı satış yerlerinde kedi ve köpek bulundurulamaz, ancak buralarda Bakanlıkça izin verilen ev hayvanı üretim yerlerindeki kedi ve köpeklerin satışı yapılabilir.
        </Fıkra>
        <Fıkra no="2">
          <Atıf tür="Değişik" tarih="9/7/2021" kanun="7332" madde="4" />
          Çiftlik hayvanlarının bakımı, beslenmesi, nakliyesi ve kesimi esnasında hayvanların refahı ve güvenliğinin sağlanması hususundaki düzenlemeler Bakanlıkça çıkarılacak yönetmelikle belirlenir.
        </Fıkra>
        <Fıkra no="3">
          Yabani hayvanların ticaretine ilişkin düzenlemeler Bakanlıkça çıkarılacak yönetmelikle belirlenir.
        </Fıkra>
        <Fıkra no="4">
          <Atıf tür="Değişik" tarih="9/7/2021" kanun="7332" madde="4" />
          Ev hayvanlarının üretimini ve ticaretini yapanlar, hayvanların sağlığını tehlikeye atmamak için gerekli anatomik, fizyolojik ve davranış karakteristikleri ile ilgili önlemleri almakla yükümlüdür.
        </Fıkra>
        <Fıkra no="5">
          Hayvanların ticarî amaçla film çekimi ve reklam için kullanılması ile ilgili hususlar izne tâbidir. Bu izne ait usul ve esaslar ilgili kuruluşların görüşü alınarak Bakanlıkça çıkarılacak yönetmelikle belirlenir.
        </Fıkra>
        <Fıkra no="6">
          Bir hayvan; acı, ıstırap ya da zarar görecek şekilde, film çekimi, gösteri, reklam ve benzeri işler için kullanılamaz.
        </Fıkra>
        <Fıkra no="7">
          <Atıf tür="Değişik" tarih="9/7/2021" kanun="7332" madde="4" />
          Deney hayvanlarının ithalat ve ihracatı izne tâbidir. Bu izin, Bakanlıkça verilir.
        </Fıkra>
        <Fıkra no="8">
          Hasta, sakat ve yaşlı durumda bulunan veya iyileşemeyecek derecede ağrısı veya acısı olan bir hayvanı usulüne uygun kesmek ya da ağrısız öldürme amacından başka bir amaçla birine devretmek, satmak veya almak yasaktır.
        </Fıkra>
      </Madde>
      <Madde no="11" başlık="Eğitim">
        <Fıkra no="1">
          Hayvanlar, doğal kapasitesini veya gücünü aşacak şekilde veya yaralanmasına, gereksiz acı çekmesine, kötü alışkanlıklara özendirilmesine neden olacak yöntemlerle eğitilemez.
        </Fıkra>
        <Fıkra no="2">
          Hayvanları başka bir canlı hayvanla dövüştürmek yasaktır. Folklorik amaca yönelik, şiddet içermeyen geleneksel gösteriler, Bakanlığın uygun görüşü alınarak il hayvanları koruma kurullarından izin alınmak suretiyle düzenlenebilir.
        </Fıkra>
      </Madde>
    </Bölüm>
    <Bölüm no="4-DÖRDÜNCÜ" başlık="Hayvanların Kesimi, Ötanazisi ve Yasaklar">
      <Atıf tür="Değişik" tarih="30/7/2024" kanun="7527" madde="5" />
      <Madde no="12" başlık="Hayvanların kesimi">
        <Fıkra no="1">
          Hayvanların kesilmesi; dini kuralların gerektirdiği özel koşullar dikkate alınarak hayvanı korkutmadan, ürkütmeden, en az acı verecek şekilde, hijyenik kurallara uyularak ve usulüne uygun olarak bir anda yapılır. Hayvanların kesiminin ehliyetli kişilerce yapılması sağlanır.
        </Fıkra>
        <Fıkra no="2">
          Dini amaçla kurban kesmek isteyenlerin kurbanlarını dini hükümlere, sağlık şartlarına, çevre temizliğine uygun olarak, hayvana en az acı verecek şekilde bir anda kesimi, kesim yerleri, ehliyetli kesim yapacak kişiler ve ilgili diğer hususlar Bakanlık, kurum ve kuruluşların görüşü alınarak, Diyanet İşleri Başkanlığının bağlı olduğu Bakanlıkça çıkarılacak yönetmelikle belirlenir.
        </Fıkra>
      </Madde>
      <Madde no="13" başlık="Hayvanların ötanazisi">
        <Atıf tür="Değişik" tarih="30/7/2024" kanun="7527" madde="5" />
        <Fıkra no="1">
          <Atıf tür="Ek" tarih="30/7/2024" kanun="7527" madde="5" />
          Bakımevine alınan köpeklerden; insan ve hayvanların hayatı ve sağlığı için tehlike teşkil eden ve olumsuz davranışları kontrol edilemeyen, bulaşıcı veya tedavi edilemeyen hastalığı bulunan ya da sahiplenilmesi yasak olanlara 11/6/2010 tarihli ve 5996 sayılı Veteriner Hizmetleri, Bitki Sağlığı, Gıda ve Yem Kanununun 9 uncu maddesinin üçüncü fıkrasında belirtilen tedbir uygulanır.
        </Fıkra>
        <Fıkra no="2">
          <Atıf tür="Ek" tarih="30/7/2024" kanun="7527" madde="5" />
          Yerel yönetimler sahipsiz köpeklere ilişkin yürüttüğü iş ve işlemlerde Bakanlar Kurulunun 28/8/2003 tarihli ve 2003/6168 sayılı Kararı ile onaylanan Ev Hayvanlarının Korunmasına Dair Avrupa Sözleşmesi kapsamında gerekli idari tedbirleri almaya yetkilidir.
        </Fıkra>
        <Fıkra no="3">
          Kanunî istisnalar ile tıbbî ve bilimsel gerekçeler ve gıda amaçlı olmayan, insan ve çevre sağlığına yönelen önlenemez tehditler bulunan acil durumlar dışında yavrulama, gebelik ve süt anneliği dönemlerinde hayvanlar öldürülemez.
        </Fıkra>
        <Fıkra no="4">
          <Atıf tür="Değişik" tarih="30/7/2024" kanun="7527" madde="5" />
          Öldürme işleminden sorumlu kişi ve kuruluşlar, hayvanın kesin olarak öldüğünden emin olunduktan sonra, hayvanın ölüsünü usulüne uygun olarak bertaraf etmek veya ettirmekle yükümlüdürler. Öldürme ve ötanazi işlemine ilişkin esas ve usuller Bakanlıkça çıkarılacak yönetmelikle belirlenir.
        </Fıkra>
      </Madde>
      <Madde no="14" başlık="Yasaklar">
        <Fıkra no="1">
          Hayvanlarla ilgili yasaklar şunlardır:
          <Bent no="a">
            <Atıf tür="Değişik" tarih="9/7/2021" kanun="7332" madde="5" />
            Hayvanlara kasıtlı olarak kötü davranmak, dövmek, aç ve susuz bırakmak, aşırı soğuğa ve sıcağa maruz bırakmak, bakımlarını ihmal etmek, fiziksel ve psikolojik acı çektirmek.
          </Bent>
          <Bent no="b">
            Hayvanları, gücünü aştığı açıkça görülen fiillere zorlamak.
          </Bent>
          <Bent no="c">
            <Atıf tür="Değişik" tarih="9/7/2021" kanun="7332" madde="5" />
            Hayvan bakımı eğitimi almamış kişilerce ev hayvanı satmak.
          </Bent>
          <Bent no="d">
            <Atıf tür="Değişik" tarih="9/7/2021" kanun="7332" madde="5" />
            Ev hayvanlarını onaltı yaşından küçüklere satmak.
          </Bent>
          <Bent no="e">
            <Atıf tür="Değişik" tarih="9/7/2021" kanun="7332" madde="5" />
            Hayvanların kesin olarak öldüğü anlaşılmadan, vücutlarına tedavi maksatlı olmayan müdahalelerde bulunmak.
          </Bent>
          <Bent no="f">
            Kesim hayvanları ve 4915 sayılı Kanun çerçevesinde avlanmasına ve özel üretim çiftliklerinde kesim hayvanı olarak üretimine izin verilen av hayvanları ile ticarete konu yabani hayvanlar dışındaki hayvanları, et ihtiyacı amacıyla kesip ya da öldürüp piyasaya sürmek.
          </Bent>
          <Bent no="g">
            Kesim için yetiştirilmiş hayvanlar dışındaki hayvanları ödül, ikramiye ya da prim olarak dağıtmak.
          </Bent>
          <Bent no="h">
            <Atıf tür="Değişik" tarih="30/7/2024" kanun="7527" madde="6" />
            Kanunî ve tıbbî gerekçeler hariç hayvanlara ya da onların ana karnındaki yavrularına veya havyar üretimi hariç yumurtalarına zarar verebilecek sunî müdahaleler yapmak, yabancı maddeler vermek.
          </Bent>
          <Bent no="ı">
            Hayvanları hasta, gebelik süresinin 2/3’ünü tamamlamış gebe ve yeni ana iken çalıştırmak, uygun olmayan koşullarda barındırmak.
          </Bent>
          <Bent no="j">
            <Atıf tür="Değişik" tarih="9/7/2021" kanun="7332" madde="5" />
            Hayvanlara cinsel saldırıda bulunmak veya tecavüz etmek.
          </Bent>
          <Bent no="k">
            Sağlık nedenleri ile gerekli olmadıkça bir hayvana zor kullanarak yem yedirmek, acı, ıstırap ya da zarar veren yiyecekler ile alkollü içki, sigara, uyuşturucu ve bunun gibi bağımlılık yapan yiyecek veya içecekler vermek.
          </Bent>
          <Bent no="l">
            <Atıf tür="Değişik" tarih="9/7/2021" kanun="7332" madde="5" />
            Bakanlıkça belirlenen tehlike arz eden hayvanları üretmek, sahiplenmek, sahiplendirmek, barındırmak, beslemek, takas etmek, sergilemek, hediye etmek ve bunların ülkemize girişini, satışını ve reklamını yapmak.
          </Bent>
          <Bent no="m">
            <Atıf tür="Ek" tarih="9/7/2021" kanun="7332" madde="5" />
            Hayvanlara işkence yapmak veya acımasız ve zalimce muamelede bulunmak.
          </Bent>
          <Bent no="n">
            <Atıf tür="Ek" tarih="9/7/2021" kanun="7332" madde="5" />
            Ev hayvanını terk etmek.
          </Bent>
          <Bent no="o">
            <Atıf tür="Değişik" tarih="30/7/2024" kanun="7527" madde="6" />
            Yerel yönetimler adına toplanan sahipsiz hayvanları bakımevi dışında bir yere terk etmek veya bakımevinde barındırılan köpekleri bakımevi dışında bir yere bırakmak.
          </Bent>
        </Fıkra>
      </Madde>
    </Bölüm>
  </Kısım>
  <Kısım no="3-ÜÇÜNCÜ" başlık="Hayvan Koruma Yönetimi">
    <Bölüm no="1-BİRİNCİ" başlık="Mahallî Hayvan Koruma Kurulları Teşkilât, Görev ve Sorumluluklar">
      <Madde no="15" başlık="İl hayvanları koruma kurulu">
        <Fıkra no="1">
          Her ilde il hayvanları koruma kurulu, valinin başkanlığında, sadece hayvanların korunması ve mevcut sorunlar ile çözümlerine yönelik olmak üzere toplanır.
        </Fıkra>
        <Fıkra no="2">
          Bu toplantılara;
          <Bent no="a">
            Büyükşehir belediyesi olan illerde büyükşehir belediye başkanları, büyükşehire bağlı ilçe belediye başkanları, büyükşehir olmayan illerde belediye başkanları,
          </Bent>
          <Bent no="b">
            <Atıf tür="Ek" tarih="9/7/2021" kanun="7332" madde="6" />
            Doğa koruma ve milli parklar il şube müdürü,
          </Bent>
          <Bent no="c">
            <Atıf tür="Ek" tarih="9/7/2021" kanun="7332" madde="6" />
            Tarım ve orman il müdürü,
          </Bent>
          <Bent no="d">
            <Atıf tür="Ek" tarih="9/7/2021" kanun="7332" madde="6" />
            Çevre ve şehircilik il müdürü,
          </Bent>
          <Bent no="e">
            İl sağlık müdürü,
          </Bent>
          <Bent no="f">
            İl millî eğitim müdürü,
          </Bent>
          <Bent no="g">
            İl müftüsü,
          </Bent>
          <Bent no="h">
            Belediyelerin veteriner işleri müdürü,
          </Bent>
          <Bent no="ı">
            Veteriner fakülteleri olan yerlerde fakülte temsilcisi,
          </Bent>
          <Bent no="j">
            Münhasıran hayvanları koruma ile ilgili faaliyet gösteren gönüllü kuruluşlardan valilik tarafından seçilecek en çok iki temsilci,
          </Bent>
          <Bent no="k">
            İl veya bölge veteriner hekimler odasından bir temsilci,
          </Bent>
          <Bent no="l">
            <Atıf tür="Ek" tarih="9/7/2021" kanun="7332" madde="6" />
            İl baro temsilcisi veya ildeki barolardan birer temsilci,
          </Bent>
          katılır.
        </Fıkra>
        <Fıkra no="3">
          Kurul başkanı gerekli gördüğü durumlarda konuyla ilgili olarak diğer kurum ve kuruluşlardan yetkili isteyebilir.
        </Fıkra>
        <Fıkra no="4">
          <Atıf tür="Değişik" tarih="9/7/2021" kanun="7332" madde="6" />
          İl hayvan koruma kurulu sekretaryasını, doğa koruma ve milli parklar il şube müdürlüğü yürütür. Kurul, çalışmalarının sonucunu, önemli politika, strateji, uygulama, inceleme ve görüşleri Bakanlığa bildirir. İllerde temsilciliği bulunmayan kuruluş var ise il hayvan koruma kurulları diğer üyelerden oluşur.
        </Fıkra>
        <Fıkra no="5">
          Kurul en geç üç ayda bir başkanın çağrısı üzerine toplanır.
          <Atıf tür="Ek cümle" tarih="9/7/2021" kanun="7332" madde="6" />
          Gerektiğinde olağanüstü toplantılar yapılabilir.
        </Fıkra>
        <Fıkra no="6">
          İl hayvan koruma kurulunun çalışma esas ve usulleri Bakanlıkça çıkarılacak yönetmelikle belirlenir.
        </Fıkra>
      </Madde>
    </Bölüm>
    <Bölüm no="2-İKİNCİ" başlık="Denetim">
      <Atıf tür="Değişik" tarih="30/7/2024" kanun="7527" madde="15" />
      <Madde no="17" başlık="Denetim">
        <Fıkra no="1">
          Bu Kanun hükümlerine uyulup uyulmadığını denetleme yetkisi Bakanlığa aittir. Gerektiğinde bu yetki Bakanlıkça mahallin en büyük mülkî amirine yetki devri suretiyle devredilebilir.
        </Fıkra>
        <Fıkra no="2">
          Denetim elemanlarının nitelikleri ve denetime ilişkin usul ve esaslar ile kayıt ve izleme sistemi kurma, bildirim yükümlülüğü ile bunları verecekler hakkındaki usul ve esaslar Bakanlıkça çıkarılacak yönetmelikle belirlenir.
        </Fıkra>
        <Fıkra no="3">
          <Atıf tür="Değişik" tarih="30/7/2024" kanun="7527" madde="15" />
          Yerel yönetimler, sahipsiz hayvanların kayıt altına alınması ile ilgili işlemleri yapmakla yükümlüdürler.
        </Fıkra>
      </Madde>
      <Madde no="18" başlık="Yerel hayvan koruma görevlilerinin sorumlulukları">
        <Atıf tür="Mülga" tarih="30/7/2024" kanun="7527" madde="15" />
      </Madde>
    </Bölüm>
    <Bölüm no="3-ÜÇÜNCÜ" başlık="Hayvanların Korunmasının Desteklenmesi">
      <Madde no="19" başlık="Mali Destek">
        <Fıkra no="1">
          <Atıf tür="Değişik" tarih="9/7/2021" kanun="7332" madde="8" />
          <Atıf tür="Değişik" tarih="30/7/2024" kanun="7527" madde="8" />
          İnsan, hayvan ve çevre sağlığının korunması amacıyla bakımevleri, hastaneler ve ameliyathaneler kurmak, bunlara ilişkin ilaç, alet ve ekipmanları temin etmek ile bakımevlerinde bakım, rehabilitasyon ve sahiplendirme gibi faaliyetleri yürütmek için, başta yerel yönetimler olmak üzere diğer ilgili kurum ve kuruluşlara teşvik veya Bakanlıkça uygun görülen miktarlarda mali destek sağlanır. Bu amaçla Bakanlık bütçesine gerekli ödenek konulur. Bu ödeneğin kullanımına ilişkin esas ve usuller, Hazine ve Maliye Bakanlığının olumlu görüşü alınmak suretiyle Bakanlıkça çıkarılacak yönetmelikle belirlenir.
        </Fıkra>
        <Fıkra no="2">
          <Atıf tür="Ek" tarih="9/7/2021" kanun="7332" madde="8" />
          Birinci fıkra kapsamındaki faaliyetlerde kullanılmak üzere, gerçek ve tüzel kişilerce ayni veya nakdî bağış Bakanlığa ve yerel yönetimlere yapılabilir.
        </Fıkra>
      </Madde>
    </Bölüm>
    <Bölüm no="4-DÖRDÜNCÜ" başlık="Diğer Hükümler">
      <Madde no="20" başlık="Eğitici yayınlar">
        <Fıkra no="1">
          Hayvanların korunması ve refahı amacıyla; yaygın ve örgün eğitime yönelik programların yapılması, radyo ve televizyon programlarında bu konuya yer verilmesi esastır. Türkiye Radyo ve Televizyon Kurumu ile özel televizyon kanallarına ait televizyon programlarında ayda en az iki saat, özel radyo kanallarının programlarında ise ayda en az yarım saat eğitici yayınların yapılması zorunludur. Bu yayınların % 20'sinin izlenme ve dinlenme oranı en yüksek saatlerde yapılması esastır. Radyo ve Televizyon Üst Kurulu görev alanına giren hususlarda bu maddenin takibi ile yükümlüdür.
        </Fıkra>
        <Fıkra no="2">
          <Atıf tür="Ek" tarih="9/7/2021" kanun="7332" madde="9" />
          Bu madde hakkında 15/2/2011 tarihli ve 6112 sayılı Radyo ve Televizyonların Kuruluş ve Yayın Hizmetleri Hakkında Kanunun 48 inci maddesinin ikinci fıkrası hükmü uygulanmaz.
        </Fıkra>
      </Madde>
      <Madde no="21" başlık="Trafik kazaları">
        <Fıkra no="1">
          Bir hayvana çarpan ve ona zarar veren sürücü, onu en yakın veteriner hekim ya da tedavi ünitesine götürmek veya götürülmesini sağlamak zorundadır.
        </Fıkra>
      </Madde>
      <Madde no="22" başlık="Hayvanat bahçeleri ve doğal yaşam parkları">
        <Atıf tür="Değişik" tarih="9/7/2021" kanun="7332" madde="10" />
        <Fıkra no="1">
          <Atıf tür="Değişik" tarih="9/7/2021" kanun="7332" madde="10" />
          İşletme sahipleri ve belediyeler hayvanat bahçelerini, doğal yaşama ortamına en uygun şekilde tanzim etmekle ve ettirmekle yükümlüdürler.
        </Fıkra>
        <Fıkra no="2">
          <Atıf tür="Ek" tarih="9/7/2021" kanun="7332" madde="10" />
          Gerçek veya tüzel kişiler, hayvanların etolojisine ve habitatına uygun, serbest dolaşımlarına imkan sağlayan doğal yaşam parkları kurabilir.
        </Fıkra>
        <Fıkra no="3">
          <Atıf tür="Ek" tarih="9/7/2021" kanun="7332" madde="10" />
          Hayvanat bahçeleri ile doğal yaşam parklarının kuruluşu ile çalışma usul ve esasları Bakanlıkça çıkarılacak yönetmelikle belirlenir.
        </Fıkra>
      </Madde>
      <Madde no="23" başlık="Yasak ve izinler">
        <Atıf tür="Mülga" tarih="11/6/2010" kanun="5996" madde="47" />
      </Madde>
      <Madde no="24" başlık="Koruma altına alma">
        <Fıkra no="1">
          <Atıf tür="Değişik" tarih="30/7/2024" kanun="7527" madde="9" />
          Bu Kanunun hayvanları korumaya yönelik hükümlerine aykırı hareket eden veya sahiplendiği hayvanların bakımını ciddi şekilde ihmal eden ya da onlara ağrı, acı veya zarar veren kişilerin denetimle yetkili merci tarafından hayvan bulundurması yasaklanır ve hayvanlarına el konulur. Söz konusu hayvanlardan sahiplendirilme niteliği olanlar sahiplendirilinceye kadar hayvan bakımevinde barındırılır.
        </Fıkra>
      </Madde>
    </Bölüm>
  </Kısım>
  <Kısım no="4-DÖRDÜNCÜ" başlık="Cezai Hükümler">
    <Bölüm no="1-BİRİNCİ" başlık="İdari Para Cezası Verme Yetkisi, Cezalar, Ödeme Süresi, Tahsil ve İtiraz">
      <Madde no="25" başlık="İdarî para cezası verme yetkisi">
        <Fıkra no="1">
          Bu Kanunda öngörülen idarî para cezaları bu Kanunun 17 nci maddesinde belirtilen denetime yetkili merci tarafından verilir.
        </Fıkra>
      </Madde>
      <Madde no="26" başlık="İdari para cezalarına itiraz">
        <Atıf tür="Mülga" tarih="23/1/2008" kanun="5728" madde="578" />
      </Madde>
      <Madde no="27" başlık="İdarî para cezalarının ödenme süresi ve tahsili">
        <Atıf tür="Mülga" tarih="23/1/2008" kanun="5728" madde="578" />
      </Madde>
      <Madde no="28" başlık="İdarî para cezaları">
        <Atıf tür="Değişik" tarih="23/1/2008" kanun="5728" madde="553" />
        <Fıkra no="1">
          Bu Kanun hükümlerine aykırı davrananlara aşağıdaki idarî para cezaları verilir:
          <Bent no="a">
            4 üncü maddenin birinci fıkrasının (k) bendinin ikinci cümlesine aykırı davrananlara hayvan başına bin iki yüz Türk lirası idarî para cezası.
          </Bent>
          <Bent no="b">
            5 inci maddenin birinci ve ikinci fıkralarında öngörülen hayvanların sahiplenilmesi ve bakımı ile ilgili yasaklara ve yükümlülüklere uymayan ve alınması gereken önlemleri almayanlara hayvan başına bin Türk lirası; üçüncü fıkrasına aykırı davranan işletme sahiplerine beş bin Türk lirası idarî para cezası.
          </Bent>
          <Bent no="c">
            7 nci maddede yazılan cerrahi amaçlı müdahaleler ile ilgili hükümlere aykırı davrananlara hayvan başına bin Türk lirası idarî para cezası.
          </Bent>
          <Bent no="d">
            Fiil suç teşkil etmediği takdirde, 8 inci maddenin birinci fıkrasında yazılı, bir hayvan neslini yok edecek müdahalede bulunanlara hayvan başına otuz beş bin Türk lirası; ikinci, üçüncü ve dördüncü fıkralarına uymayanlara hayvan başına dört bin beş yüz Türk lirası idarî para cezası.
          </Bent>
          <Bent no="e">
            9 uncu maddede ve çıkarılacak yönetmeliklerinde belirtilen hususlara uymayanlara hayvan başına bin iki yüz Türk lirası; yetkisi olmadığı hâlde hayvan deneyi yapanlara hayvan başına dört bin beş yüz Türk lirası idarî para cezası.
          </Bent>
          <Bent no="f">
            10 uncu maddenin birinci fıkrasının birinci cümlesine aykırı davrananlara beş yüz Türk lirası; birinci fıkrasının ikinci cümlesine aykırı davrananlara hayvan başına bin beş yüz Türk lirası; dördüncü fıkrasındaki yükümlülüklere aykırı davrananlara hayvan başına beş yüz Türk lirası; beşinci fıkrası uyarınca çıkarılacak yönetmelik hükümlerine aykırı davrananlara beş bin Türk lirası; altıncı fıkrasına aykırı davrananlara üç bin Türk lirası; sekizinci fıkrasına aykırı davrananlara hayvan başına bin Türk lirası idarî para cezası.
          </Bent>
          <Bent no="g">
            11 inci maddenin birinci fıkrasındaki eğitim ile ilgili yasaklara aykırı davrananlara beş bin beş yüz Türk lirası idarî para cezası.
          </Bent>
          <Bent no="h">
            12 nci maddenin birinci fıkrasına aykırı hareket edenlere hayvan başına iki bin yüz Türk lirası; ikinci fıkrasına aykırı hareket edenlere hayvan başına beş bin iki yüz elli Türk lirası idarî para cezası.
          </Bent>
          <Bent no="ı">
            <Atıf tür="Değişik" tarih="30/7/2024" kanun="7527" madde="10" />
            13 üncü maddenin dördüncü fıkrası hükmüne aykırı davrananlara hayvan başına iki bin iki yüz Türk lirası; aykırı davranışların işletmelerce gösterilmesi hâlinde hayvan başına beş bin beş yüz Türk lirası idarî para cezası.
          </Bent>
          <Bent no="j">
            <Atıf tür="Değişik" tarih="30/7/2024" kanun="7527" madde="10" />
            14 üncü maddenin birinci fıkrasının (a), (b), (e), (g), (h), (ı) ve (k) bentlerine aykırı davrananlara hayvan başına bin beş yüz Türk lirası; (f) ve (1) bentlerine aykırı davrananlara hayvan başına on bir bin Türk lirası; (d) bendine aykırı davrananlara iki bin Türk lirası; (n) bendine aykırı davrananlara hayvan başına altmış bin Türk lirası; (o) bendine aykırı davrananlara hayvan başına elli bin Türk lirası idarî para cezası.
          </Bent>
          <Bent no="k">
            Radyo ve Televizyon Üst Kurulunun takibi sonucunda 20 nci maddeye aykırı hareket ettiği tespit edilen ulusal radyo ve televizyon kurum ve kuruluşlarına maddenin ihlal edildiği her ay için yirmi bir bin Türk lirası idarî para cezası.
          </Bent>
          <Bent no="l">
            21 inci maddeye aykırı hareket edenlere hayvan başına bin beş yüz Türk lirası idarî para cezası.
          </Bent>
          <Bent no="m">
            22 nci maddede belirtilen yükümlülüğe ve çıkarılacak yönetmelikte belirlenen hükümlere aykırı davrananlara hayvan başına iki bin beş yüz Türk lirası idarî para cezası.
          </Bent>
        </Fıkra>
        <Fıkra no="2">
          <Atıf tür="Değişik" tarih="30/7/2024" kanun="7527" madde="10" />
          Maddede düzenlenen kabahatlerin veteriner hekim, veteriner sağlık teknisyeni, hayvan koruma derneği üyeleri, hayvan koruma vakfı üyeleri veya hayvanlara bakmak veya onları korumakla görevlendirilen kişiler tarafından işlenmesi durumunda verilecek ceza iki kat artırılarak uygulanır.
        </Fıkra>
        <Fıkra no="3">
          Maddede düzenlenen kabahatlere konu olan ve 24 üncü madde uyarınca el konulan kedi ve köpekler ile Bakanlıkça uygun görülen diğer hayvanlar koruma altına alınarak bakımevi bulunan en yakın belediye tarafından hayvan bakımevine götürülür.
        </Fıkra>
      </Madde>
      <Madde no="28/A" başlık="Adli cezalar">
        <Atıf tür="Ek" tarih="9/7/2021" kanun="7332" madde="12" />
        <Fıkra no="1">
          Nesli yok olma tehlikesi altında olan bir hayvanı öldüren kişi bir yıldan beş yıla kadar hapis cezası; bir hayvan neslini yok eden kişi beş yıldan on yıla kadar hapis cezası ile cezalandırılır.
        </Fıkra>
        <Fıkra no="2">
          <Atıf tür="Değişik" tarih="30/7/2024" kanun="7527" madde="11" />
          12 nci madde kapsamındaki hayvan kesimleri ile 13 üncü maddenin birinci, ikinci ve üçüncü fıkrasında belirtilen hususlar dışında bir ev hayvanını veya evcil hayvanı kasten öldüren kişi altı aydan dört yıla kadar hapis cezası ile cezalandırılır.
        </Fıkra>
        <Fıkra no="3">
          Hayvanlara cinsel saldırıda bulunan veya tecavüz eden kişi altı aydan üç yıla kadar hapis ve yüz günden az olmamak üzere adli para cezası ile cezalandırılır.
        </Fıkra>
        <Fıkra no="4">
          14 üncü maddenin birinci fıkrasının (m) bendinde düzenlenen yasağa aykırı davranmak suretiyle bir ev hayvanına veya evcil hayvana işkence eden veya acımasız ve zalimce muamelede bulunan kişi altı aydan üç yıla kadar hapis cezası ile cezalandırılır.
        </Fıkra>
        <Fıkra no="5">
          11 inci maddenin ikinci fıkrasının ikinci cümlesi saklı kalmak üzere, hayvanları dövüştüren kişi üç aydan iki yıla kadar hapis veya adli para cezası ile cezalandırılır.
        </Fıkra>
        <Fıkra no="6">
          Maddede düzenlenen suçların birden fazla hayvana karşı aynı anda işlenmesi durumunda verilecek ceza yarı oranında artırılır.
        </Fıkra>
        <Fıkra no="7">
          <Atıf tür="Değişik" tarih="30/7/2024" kanun="7527" madde="11" />
          Maddede düzenlenen suçların veteriner hekim, veteriner sağlık teknisyeni, hayvan koruma derneği üyeleri, hayvan koruma vakfı üyeleri veya hayvanlara bakmak yahut onları korumakla görevlendirilen kişiler tarafından işlenmesi durumunda verilecek ceza yarı oranında artırılır.
        </Fıkra>
        <Fıkra no="8">
          Sahibi tarafından işlenen suçlar da dahil olmak üzere bu maddede belirtilen suçların işlenmesi halinde soruşturma yapılması Tarım ve Orman Bakanlığının il veya ilçe müdürlükleri tarafından Cumhuriyet başsavcılığına yazılı başvuruda bulunulmasına bağlıdır. Bu başvuru muhakeme şartı niteliğindedir. Suçüstü halinde ise soruşturma genel hükümlere göre yapılır. İkinci, üçüncü, dördüncü ve beşinci fıkralarda belirtilen suçların başka bir kişi tarafından sahipli hayvana karşı işlenmesi halinde hayvan sahibinin şikayeti üzerine de soruşturma yapılır.
        </Fıkra>
        <Fıkra no="9">
          Maddede düzenlenen suçlara konu olan ve 24 üncü madde uyarınca el konulan kedi ve köpekler ile Bakanlıkça uygun görülen diğer hayvanlar koruma altına alınarak bakımevi bulunan en yakın belediye tarafından hayvan bakımevine götürülür.
        </Fıkra>
      </Madde>
    </Bölüm>
  </Kısım>
  <Kısım no="5-BEŞİNCİ" başlık="Çeşitli, Son ve Geçici Hükümler">
    <Bölüm no="1-BİRİNCİ" başlık="Çeşitli Hükümler">
      <Madde no="29" başlık="Birden fazla hükmün ihlâli">
        <Atıf tür="Mülga" tarih="23/1/2008" kanun="5728" madde="578" />
      </Madde>
      <Madde no="30" başlık="Fiillerin tekrarı">
        <Fıkra no="1">
          Bu Kanunda, ceza hükmü altına alınmış fiillerin tekrarı halinde para cezaları bir kat, daha fazla tekrarı halinde üç kat artırılarak verilir.
        </Fıkra>
      </Madde>
    </Bölüm>
    <Bölüm no="2-İKİNCİ" başlık="Son ve Geçici Hükümler">
      <Madde no="31" başlık="Saklı hükümler">
        <Fıkra no="1">
          <Atıf tür="Değişik" tarih="30/7/2024" kanun="7527" madde="12" />
          4915 sayılı Kara Avcılığı Kanunu, 5996 sayılı Kanun ile 1380 sayılı Su Ürünleri Kanunu hükümleri saklıdır.
        </Fıkra>
      </Madde>
      <Madde tür="EK" no="1" başlık="Yerel yönetimlerin sorumluluğu">
        <Atıf tür="Değişik" tarih="30/7/2024" kanun="7527" madde="13" />
        <Atıf tür="Ek" tarih="9/7/2021" kanun="7332" madde="13" />
        <Fıkra no="1">
          <Atıf tür="Değişik" tarih="30/7/2024" kanun="7527" madde="13" />
          Büyükşehir belediyeleri, il belediyeleri ve nüfusu yirmi beş bini aşan belediyeler, sahipsiz veya güçten düşmüş ya da tehlike arz eden hayvanların korunması ve sahiplendirilinceye kadar bakımının yapılması ile rehabilitasyonunun sağlanması amacıyla hayvan bakımevleri kurar.
        </Fıkra>
        <Fıkra no="2">
          <Atıf tür="Değişik" tarih="30/7/2024" kanun="7527" madde="13" />
          Birinci fıkrada belirtilen hayvanlar, ilgili belediyeler tarafından hayvan bakımevine götürülür. Hayvan bakımevi kurma zorunluluğu olmayan belediyeler ile il özel idareleri ise sorumluluk alanındaki bu hayvanları en yakın hayvan bakımevine götürür. Bakımevlerine alınan hayvanlar Bakanlık veri sistemine kaydedilir. Rehabilite edilen köpekler, sahiplendirilinceye kadar hayvan bakımevlerinde barındırılır.
        </Fıkra>
        <Fıkra no="3">
          <Atıf tür="Değişik" tarih="30/7/2024" kanun="7527" madde="13" />
          Büyükşehir belediyeleri, il belediyeleri ve nüfusu yirmi beş bini aşan belediyeler bakımından, geçici 4 üncü maddenin ikinci fıkrasında belirtilen kaynağı ayırmayan belediye başkanı ve meclis üyeleri ile ayrılan kaynağı hayvan bakımevi kurmak, sahipsiz hayvanları toplamak, rehabilite etmek veya sahiplendirilinceye kadar bakmak için sarf etmeyen ya da bu kaynağı başka amaçlar için sarf eden belediye başkanı ve belediye yetkililerine altı aydan iki yıla kadar hapis cezası verilir.
        </Fıkra>
      </Madde>
      <Madde tür="EK" no="2" başlık="">
        <Atıf tür="Ek" tarih="9/7/2021" kanun="7332" madde="14" />
        <Fıkra no="1">
          Bu maddenin yürürlüğe girdiği tarihten sonra hayvanların kullanıldığı kara ve su sirkleri ile yunus parklarının kurulması yasaktır.
        </Fıkra>
        <Fıkra no="3">
          Mevcut işletmeler, herhangi bir nedenle eksilen hayvan sayısını tamamlama ya da artırma, yeni şube açma gibi yollarla kapasite artırımına gidemez, üretim yapamaz, Bakanlığın izni olmadan işletme hakkını devredemez, on yılın sonunda faaliyetine son verir. Bu işletmelerin hayvanların etolojisine uygun olarak faaliyet göstermesini sağlayacak kriterler, bu maddenin yürürlüğe girdiği tarihten itibaren altı ay içinde Bakanlık tarafından çıkarılacak yönetmelikle belirlenir.
        </Fıkra>
        <Fıkra no="4">
          Bu maddede belirtilen yasaklara aykırı davrananlara hayvan başına yirmi beş bin Türk lirası idarî para cezası verilir.
        </Fıkra>
      </Madde>
    </Bölüm>
  </Kısım>
</Kanun>
